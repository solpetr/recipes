Atsikeli vėlokai, tešla būna jau šaldytuve.
Produktai: 160 g miltų, 1 a. š. druskos, 160 g margarino, 160 g sausos liesos varškės, 1 kiaušinio trynys. Visus produktus sukti mikseriu (tuo spiraliniu antgaliu) iki vientisos masės, suvynioti į foliją ar popierių ir paslėpti šaldytuve. Bent valandai
Džiovintus grybus bais patogu išsivirti iš vakaro. Ruošiant įdarui juos reikia smulkiai supjaustyti. Galvojau, kad tai svarbu tik tiek, kad kramtyti daug nereikėtų, bet mama sakė, kad stambiai sukapotus ir į pyragėlius sutalpinti būtų nepatogu.
Ir svogūną reikia susipjaustyti. Dar smulkiau.

Tada viską į keptuvę ir čirškinti iki malonaus kvapo ir skonio įdaro.

Kai atvės, įmušti kiaušinį, druskytės.
Toliau. Pasibarstyti stalą/lentą miltais (tik bišk mažiau nei nuotraukoje) ir kočioti. Ilgai ir nuobodžiai – kočioti, perlenkti, kočioti, dar triskart tą patį. Ir tešla vis neturi sušilti.
Jau gerokai pavargus ir išalkus, vėl išsiimti iš šaldytuvo tešlos gabalą, jį iškočioti, neperlenkti ir supjaustyti kvadratėliais.
Čia lyg ir aišku – krauti ant jų grybų ir perlenkti. Kraštus užspausti.
Pyragėlių viršų patepti plaktu kiaušiniu.

Į elektrinę orkaitę. Jokių navarotų, 200 C. Gal 20 min., na, kad gražiai pageltonuotų.
Bais skanu. Dingsta bematant. Jei trumpam nusisuki – tai dingsta nematant.